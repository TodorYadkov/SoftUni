## За курса
Курсът "Angular" дава знания и практически умения за изграждане на клиентски приложения (Single Page Applications) с технологията Angular,
работна рамка произведение на Google и една от най-популярните в момента. Ще научим какво е TypeScript, 
основен синтакс и концепции и какво повече той ни предлага пред JavaScript, като удобства за разработка в браузъра и на мобилните платформи. Изучават се какво е Single Page Application (SPA), 
архитектурни шаблони за SPA приложения, компоненти, директиви и реализацията им в Angular. Изучават се изгледи и шаблони за визуализация на данни (templates),
модели, компоненти, свързване на данни (data binding), работа с много изгледи, обзървабали (observables), рутиране (routing), извличане на данни от REST услуга и dependency injection (DI).

## Придобити умения 
- Изграждане на компонентно-базирани приложения
- Работа със SPA концепции
- Разработка на клиентски приложения с Angular
- Работа с отдалечени REST услуги
- Основни познания по TypeScript
- Работа с шаблони и рутиране

