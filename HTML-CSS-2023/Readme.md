## За курса

Целта на курса "HTML & CSS" е да положи основни знания по уеб технологии и по-конкретно запознаване с HTML5 и CSS3. Придобиват се начални знания в уеб разработката, уеб браузъри, инструменти за HTML/CSS/DOM разработка и се развиват практически умения за използване на езика за описание на уеб съдържание (HTML) и езика за стилизиране на уеб съдържание (CSS). Изучават се основните HTML тагове, параграфи, списъци, таблици, форми, контроли и таговете за семантичен HTML. Набляга се на основните CSS селектори и стилове, работа с класове, презентационни правила, правила за позициониране и изглед (layout) в CSS. Покриват се последните новости на HTML5 и CSS3 стандарта. Курсът набляга на практически упражнения с HTML и CSS, чрез които ще въвлече курсистите в реални проекти за изработка на уеб страници, имплементация на фрагменти от сайтове и създаване на цялостни модерни уеб сайтове с добра визия, съвременна структура и мобилна поддръжка.

## Придобити умения

-   Изучаване на основите на типографията
-   Стилизиране на уеб сайтове със CSS
-   Основни познания в изграждането на уеб страници
-   Създаване на адаптивен (responsive) уеб дизайн
-   Създаване на съвременни уеб сайтове
-   Възможност за създаване на статични уеб страници
